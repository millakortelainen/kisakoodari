---
layout: default
title: Näin pääset alkuun
---

1. Opettele C++

Kisakoodaus vaatii sujuvaa ohjelmointitaitoa. Paras valinta ohjelmointikieleksi on C++, joka on tehokas ja jonka ominaisuudet sopivat hyvin kilpaohjelmointiin.

Kisakoodaus ei vaadi kielen erikoisominaisuuksien tuntemista. Muuttujat, taulukot, ehdot, silmukat ja funktiot riittävät kisakoodauksesa pitkälle.

C++-ohjelmointia voi opetella muun muassa tästä ja tästä.


2. Lue Kisakoodarin käsikirja eli KKKK

Kisakoodarin käsikirja sisältää paljon tietoa kisakoodauksesta. Voit opetella sen avulla tärkeitä tietorakenteita ja algoritmeja. Voit kopioida KKKK:n itsellesi tästä.


3. Harjoittele

Datatähden valmennuskurssi on hyvä paikka harjoitella kisakoodausta. Kurssilla on 200 tehtävää, jotka vaikeutuvat vähitellen. Kurssi toimii CSES-nimisessä järjestelmässä ja pääset siihen tästä.

Valmennuskurssilta löytyvät myös linkit Datatähden Telegram- ja Discord-kanaville, joissa voi pyytää tehtäviin apua, keskustella kilpaohjelmoinnista ja tutustua muihin kisakoodareihin.


4. Osallistu kisoihin

Codeforces järjestää viikoittain nettikisoja. Sivuston käyttäjät ovat kahdessa sarjassa: aloittelijat ovat Div2:ssa ja pidemmälle päässeet ovat Div1:ssä.

Hyviä kisoja kisakoodauksen aloittamiseen ovat myös USACO ja COCI. Näitä kisoja järjestetään syksystä kevääseen noin kuukauden välein.

Osallistu kisoihin aina, kun pystyt. Mitä useammin osallistut, sitä enemmän opit.